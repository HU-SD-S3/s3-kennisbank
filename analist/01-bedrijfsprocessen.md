# Bedrijfsprocessen

Stel, een bedrijf klopt bij jullie aan dat ze heel graag een applicatie willen hebben zodat hun administratie beter op 
orde kunnen maken. Nu staan de meeste software ontwikkelaars te popelen om meteen aan de slag te gaan om een prachtige 
applicatie te ontwikkelen zodat er weer een tevreden klant is. Maar wat moet er precies gemaakt worden? Wat is het 
probleem wat eigenlijk opgelost moet worden (en dus de reden waarom ze deze applicate willen hebben)? Misschien moet er 
ook nog rekening gehouden worden met andere applicaties die het bedrijf al heeft draaien. Voordat je dus aan de slag aan 
de slag kan met het maken van de applicatie zal er eerst geanalyseerd moeten worden wat er precies gemaakt moet worden.

De eerste stap die meestal genomen wordt bij een analyse is het vormgeven van de bedrijfsprocessen die te maken hebben 
met de vraag of het probleem dat is gegeven. De grote valkuil hierin dat er alleen wordt gekeken naar het bedrijfsproces 
dat direct te maken heeft met de applicatie die gemaakt moet worden. Uiteindelijk merk je dar tijdens de ontwikkeling 
dat er last-minute veel aanpassingen gemaakt moeten worden omdat er geen rekening wordt gehouden met bepaalde actoren of 
met andere applicaties die hier, direct of indirect, van afhankelijk zijn (of natuurlijk andersom). 
**Wees je dus heel bewust welke processen de applicatie beinvloeden of welke processen beinvloed worden door de applicatie!**

### Wat is een bedrijfsproces?
Laten we eerst naar de definitie van een proces kijken. Een proces is een verzameling activiteiten die in samenhang 
plaatsvinden, gericht op een resultaat en tot op zekere hoogte herhaalbaar.

Een bedrijfsproces is een keten van activiteiten of handelingen die vaak herhaald worden binnen een bedrijf. Deze keten 
van activiteiten zijn gekoppeld en gestuurd door beslissingen. Uit deze keten komt een eindresultaat, namelijk een 
product of dienst van het bedrijf.
Een aantal voorbeelden van een bedrijfsproces zijn bijvoorbeeld:
- Een klantorder verwerken
- Verlof aanvragen en toekennen
- Voorraad bijwerken en inkopen
- Declaraties indienen en goedkeuren
- Het aannemen van een nieuwe medewerker in een bedrijf

Als we even verder inzoomen in het laatste bedrijfsproces kunnen wij bijvoorbeeld deze opdelen in een aantal stappen:
1. De vacature wordt uitgezet
2. Je krijgt een sollicitatie binnen, via de mail, de website of portaal
3. Je maakt een afspraak voor het sollicitatiegesprek
4. Je neemt iemand aan en voert zijn of haar gegevens in
5. Je verstuurt het contractvoorstel
6. De nieuwe medewerker print het contract, scant het weer en mailt het ondertekende contract terug
7. Nieuwe medewerker kan aan de slag

### Soorten processen

Binnen de processen zijn er 3 soorten te onderscheiden:
- Primaire processen:
  - Het resultaat van deze processen dragen direct bij aan het resultaat voor de klant. Deze processen zijn in principe het bestaansrecht van de organisatie.
- Sturende processen:
  - Dit zijn activiteiten die nodig zijn om de organisatie en processen te besturen.
- Ondersteunende processen:
  - Dit zijn activiteiten die nodig zijn om de primaire of sturende processen mogelijk te maken.